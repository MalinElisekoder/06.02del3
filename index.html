<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <h1>Nordmannen</h1>
    <p>Mellom bakkar og utmed havet</p>
    <p>heve nordmannen fenge sin heim,</p>
    <p>der han sjølv heve tuftene grave</p>
    <p>og sett sjølv sine hus oppå deim.</p>
    <p></p>
    <p>Han såg ut på dei steinute strender;</p>
    <p>det var ingen som der hadde bygt.</p>
    <p>”Lat oss rydja og byggja oss grender,</p>
    <p>og so eiga me rudningen trygt.”</p>
    <p></p>
    <p>Han såg ut på det bårute havet,</p>
    <p>der var ruskut å leggja utpå;</p>
    <p>men der leikade fisk nedi kavet,</p>
    <p>og den leiken, den ville han sjå.</p>
    <p></p>
    <p>Fram på vetteren stundom han tenkte:</p>'
    <p>Giv eg var i eit varmare land!</p>
    <p>Men når vårsol i bakkane blenkte,</p>
    <p>fekk han hug til si heimlege strand.</p>
    <p></p>
    <p>Og når liene grønka som hagar,</p>
    <p>når det laver av blomar på strå,</p>
    <p>og når netter er ljose som dagar,</p>
    <p>kan han ingen stad venare sjå.</p>
</body>
</html>